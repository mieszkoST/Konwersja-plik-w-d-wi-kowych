Podsumowanie pracy nad konwerterem plików dźwiękowych
Maciej Blaszczyk

Naszym celem było stworzenie konwertera dowolnych plików dźwiękowych w dowolnym języku programowania.

W 1 sprincie zajmowaliśmy się głównie rozważaniami nad zaletami i wadami rożnych jeżyków programowania 
których moglibyśmy użyć do stworzenia naszego projektu oraz nad sprawami organizacyjnymi takimi jak rozdzielenie 
zakresu pracy pomiędzy nas czterech. Godzinami przeszukiwałem Internet aby znaleźć jakieś informacje. Wszystko co
wpadło mi w ręce wrzucałem od razu na gita, aby inni mogli poszerzać również swoją wiedzę. 
Glosowałem za językiem C/C++ ponieważ znam go najlepiej, a więc pisząc w tym języku czułbym się najswobodniej. 
Po 1 tygodniu byłem już zaznajomiony z podstawowymi formatami dźwięku (mp3, wav, pcm), wybraliśmy język programowania (C/C++), 
trzeba było ruszać dalej. 

Nadszedł czas na drugi sprint i kolejne wyzwania. W odkrytej bibliotece lame.h znajduje się mnóstwo funkcji potrzebnych 
do naszego konwertera, ktorych musieliśmy się nauczyć obsługiwać. W Internecie udało się znaleźć parę stron nawiązujących
do wyżej wymienionej biblioteki. Wertując kolejne strony wyszukiwarki Google sumiennie wrzucałem wszystkie znalezione 
przydatne linki na gita, tak aby wszyscy mogli przeć z pracą do przodu. Po 2 tygodniu byliśmy gotowi na rozpoczęcie 
pracy z kodem źródłowym naszego konwertera . 

W 3 sprincie wykorzystując znalezione wcześniej materiały mogłem  rozpocząć analizę poszczególnych funkcji 
wbudowanych w bibliotekę lame.h.  Udało mi się znaleźć ciała i opisać funkcje lame_close() oraz lame_encode_buffer_interleaved(). 
Dzięki temu nasze prace znacząco ruszyły się do przodu.  Próbowałem stworzyć gotową wersję konwertera, ale moje możliwości 
były jeszcze zbyt małe i poniosłem fiasko.

W 4 sprincie konwerter był już prawie gotowy. Moim zadaniem było zorganizowanie kodu i sprawdzenie pod katem błędów. 
Po wielu drobnych poprawkach estetycznych kod stał się przyjemny w czytaniu, co na pewno ułatwiło prace kolegom. 
Na płaszczyźnie technicznej dokonałem paru zmian co spowodowało, że konwerter był już praktycznie sfinalizowany.
Minęły 4 tygodnie ciężkiej pracy, z czystym sumieniem mogę powiedzieć że odwaliłem kawał dobrej roboty.
